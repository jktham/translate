Cera la neve quel giorno, questo me lo ricordo.  Era dietro i finestrini dell’automobile, lì fuori che cadeva, e poi tutto intorno, sulle cime degli alberi e sulla terra, ai lati della strada. Sui cartelli stradali, che copriva tutto e non si capiva nemmeno se stavamo andando nella direzione giusta.  Ce n'era anche sui tetti delle case, e sembrava che potesse rimanere aggrappata lì, ma ancora per poco, sempre sul punto di scivolare giù tutta insieme. Non era mica la prima volta che la vedevo, ma questa era diversa. Come se fosse meno  9 

bianca, più scura. Come se fosse sporca. Ma invece forse era solo neve, come è sempre neve bianca la neve bianca, e mi sembra grigia solo adesso, quando me la ricordo, per via di tutto quello che è successo. Magari invece quella neve era abbagliante e pulita e bella, e se ne stava tutta silenziosa intorno a me. Comunque, quell’anno la neve non sa rebbe caduta più.  In quella macchina in mezzo alla neve l’operatrice mi stava portando da Michele e Maria. Era ottobre. Li avevo già visti, mi sembra tre volte. Quando arrivavano su, sorridevano e facevano i gentili, ma avevano paura secondo me, perché si guardavano spesso fra loro, e incrociavano gli occhi come se volessero farsi coraggio. Erano vestiti bene, e Michele portava ogni volta la stessa cravatta, così ho pensato che se mi trasferivo davvero da loro, per Natale potevo comprargliene una nuova io. A strisce, magari blu e gialla,  10 

oppure blu e rossa, un po’ elegante, così gliel’avrei regalata. Una volta siamo usciti  dall’istituto e mi hanno comprato un gelato. Maria sembrava timida, e abbassava gli occhi quando la guardavo fisso e me ne stavo zitto. Lui faceva quello tutto sicuro, Vedrai che stavolta andrà bene. Stavolta, diceva, perché quella prima i miei genitori avevano rinunciato dopo tre mesi. Michele e Maria non mi hanno mai chiesto di chiamarli mamma e papà. Forse hanno fatto bene, e forse non ci sarei riuscito, non lo so, però mi sarebbe piaciuto se me lo avessero chiesto. Poi comunque  non C'è stato più il tempo.  La città era brutta, e non era nemmeno veramente una città, anche se la chiamavano così. Solo quattro strade che si incrociavano davanti a una chiesa moderna, e appena fuori, la tangenziale che arrivava direttamente dai campi, e sembrava salisse sopra le case per guardare dentro le finestre della gente, e per dire a tutti gli  11 

abitanti So che tu fai questo e tu fai quest’altro. Ma noi non vivevamo proprio lì, dove c'erano i negozi e anche un supermercato che faceva gli sconti. La villetta di Michele e Maria era fuori, dove le case diventavano di meno, e poi arrivavano due fabbriche e poi c’era il loro posto, che sembrava uguale agli altri ma lo riconoscevi perché sul terrazzino aveva più fiori del normale.  Non mi ricordo cosa successe a casa nei ‘ primi giorni. Avevo una stanza mia, e un armadio nuovo che avevano comprato per me e che Michele aveva montato da solo, così non si chiudeva proprio bene. I cassetti erano foderati con una carta colorata, ogni cassetto un colore diverso. Nell’armadio c'erano anche un paio di jeans e una camicia bianca, nuovi, ancora con il cartellino. Io i primi tempi ho continuato a tenere le mie cose dentro la valigia, finché Maria a un certo punto non ha preso tutto e lo ha sistemato per bene.  12 

All’inizio a scuola mi accompagnavano loro. Poi, quando hanno visto che avevo imparato, mi hanno lasciato prendere l'autobus da solo. La prima volta mi hanno seguito, per vedere se facevo tutto bene, ed erano buffi, tutti e due seduti nella macchina e io in fondo all’autobus. ‘Ogni tanto mi voltavo con la faccia schiacciata sul vetro grande, e li vedevo lì, dentro la loro automobile grigia, che mi salutavano con la mano e facevano dei segni per dire che ero proprio bravo. Allora io ridevo. Era bello, ridere.  Antonio invece l’ho visto subito, la prima volta, nel cortile della scuola. Io non pregavo mai. Però quella volta sì, perché volevo che fosse nella mia classe. Forse Maria si è accorta di qualcosa, quel giorno che era lì con me, perché mi ha guardato strano e poi ha spostato gli occhi imbarazzata e mi ha accompagnato in segreteria, che mi stavano già aspettando.  13 

Antonio aveva il sorriso. Una dejje operatrici mi aveva spiegato che non esi. stono persone belle o brutte, esistono solo quelli che hanno qualcosa, e alla fine tutti, chi più e chi meno, hanno sempre qualcosa se hai voglia di guardare bene. Mi aveva fatto studiare uno a uno gli altri ragazzi e ragazze che erano con me nel. l'istituto. Uno aveva le braccia, uno il naso, un’altra i capelli e c'era uno che aveva le mani. Secondo lei, io avevo gli occhi. Ma forse diceva così perché non parlavo tanto, e allora le sembrava che alla fine avessi solo gli occhi. Non lo so se era vera, questa cosa degli occhi.  Antonio aveva il sorriso, ma non con me, con me mai. Lo vedevo sempre da lontano, quando parlava con i suoi amici, quando si divideva con loro una sigaretta di nascosto nei dieci minuti della ricreazione. Un sabato pomeriggio l’ho seguito  per le strade, e gliel’ho visto tre volte. Una volta con una ragazza, un po’ imbarazzato, il secondo sorriso con la signora  14 

di un negozio di scarpe che gli aveva detto Tonino, come ti sei fatto grande, e il terzo davanti a un bar. Poi a un certo punto Antonio si è accorto di me, e mentre risaliva sulla bicicletta mi ha guardato male dall’altro lato della strada. Io sono andato via, ho preso l’autobus e sono tornato a casa, e quasi avevo vergogna di quello che ero, anche se tutti all’istituto, specialmente la dottoressa, mi avevano detto che non  mi dovevo vergognare mal.  Antonio era l’unico a venire a scuola in bicicletta. Quasi tutti usavano i motorini, . ma non quelli belli che vedevo a Torino. x Questi erano motorini vecchi, che erano rimasti dai fratelli maggiori, o dai padri, che magari li usavano nei campi. Antonio invece pedalava. Era più alto degli altri, e sembrava più forte. Era il più bello, e non «lo pensavo. solo i io. Entravo nella classe, e. cun. S contr Îavo Se e ahi 1 ici ©      

con cui avevo fatto amicizia. Una si chiamava Daniela, e aveva due amiche, Giulia e Valentina. Loro erano le uniche che non si spaventavano e non mi prendevano in giro. Mi chiamavano Lore, come se nessuna di loro ce la facesse a dire il mio nome per intero, a finirlo tutto insieme. Una volta abbiamo anche giocato a metterci gli smalti, nel bagno delle femmine, a scuola, e abbiamo riso. Però noi il sorriso non ce l'avevamo.  All’istituto non si stava bene, ma per certe cose era un po’ meglio. Forse perché eravamo pochi, e non potevamo metterci a litigare e offenderci tra di noi. O forse perché io ero lì da più tempo degli altri, e allora quasi mi rispettavano, almeno da un certo punto in poi. C'era questo ragazzo, Ciro, che aveva un anno più di me e voleva che di notte dormivo con lui. Jo certe volte ci andavo, e certe volte invece no. Quando non ci andavo, succedeva che ogni tanto Ciro faceva la pipì a letto,  16 

e una delle operatrici si arrabbiava, che aveva quindici anni e una cosa così non si era mai sentita, e un’altra diceva che bisognava lasciarlo stare, e che ci avrebbe parlato lei. Poi Ciro è andato via, ha trovato una famiglia. Mi ha lasciato un gioco elettronico che non mi piaceva. Aveva detto che mi telefonava sul cellulare, ma poi non lo ha fatto mai.  Michele e Maria lo sapevano che pote| vano avere problemi con me, ma dicevano di non avere paura. La dottoressa aveva parlato con loro più di una volta. A casa, quando Maria mi guardava perplessa, potevo vedere le parole della psicologa che le tornavano in testa, e allora lei cambiava subito espressione, come se qualcuno l'avesse rimproverata dicendole una frase all’orecchio. Nor bisogna cercare di limitarlo, 0 di cambiarlo o di spaventarlo. Può darsi che sia una fase, che passi, può darsi che sia davvero così. Come tutti gli adolescenti è in via di definizione. In  L/ 

ogni caso, non deve rappresentare un problema per lui. E se lo è per vot, bisogna che ne parliamo adesso, qui, prima che cominciate questa esperienza. Dunque, ci sono problemi?  Uno dei primi giorni mi sono presentato a cena con il rossetto, solo per vedere come reagivano. Michele all’inizio ha abbassato lo sguardo, poi però invece ha tirato su gli occhi e si è messo a parlare come se niente fosse. Mi ha lasciato scegliere cosa vedere alla televisione. Maria aveva fatto un polpettone che era venuto bene, bello morbido, ed era tutta contenta. Così ci siamo messi a mangiare, con loro che facevano i disinvolti, e questo figlio che ero io, appena portato in casa, che mangiava il polpettone con il rossetto e lasciava le macchie sul bicchiere. Erano stati bravi, perciò da quella volta ho deciso che non lo avrei fatto più, di cercare di provocarli apposta.  18 

